L'<b><u><span title='Dal greco antico, "gestione della casa".'>economia</span></u></b> è lo studio di come la società risolve la **scarsità**, cioè la **limitatezza** delle risorse per utilizzare beni e servizi: il problema fondamentale è **risolvere il conflitto tra *bisogni illimitati di beni* e *risorse scarse disponibili* per la loro produzione**. Si divide nello studio della ***macroeconomia***, che concerne l'economia della nazione *nel suo insieme* con enfasi su problemi di inflazione, disoccupazione e crescita, e della ***microeconomia***, relativa alle scelte dei singoli nuclei familiari, delle imprese e dello Stato e la loro *influenza* sui mercati.

Nel sistema economico, le opzioni sono limitate perché i **fattori di produzione** sono limitati. Tali fattori sono:
- **risorse naturali**: fornite dalla natura (giacimenti, foreste, acqua)
- **lavoro**: impegno fisico e mentale degli individui
- **capitale fisico**: costruite dall'uomo (macchinari, edifici, stock)
- **capitale umano**: insieme di conoscenze e abilità acquisite
- **imprenditorialità**: impegno speso per coordinare i fattori.
## Le tre domande
1) ***Che cosa produrre?*** *Quali* e *quanti* beni bisogna produrre?
2) ***Come produrlo?*** *Quali risorse* vanno impiegate?
3) ***Chi lo consuma?*** Come va *distribuita* la produzione?
## Analisi e modelli
### Analisi positiva
Studio dei fenomeni economici **come si presentano**, senza osservarne le conseguenze esterne, quindi spiegazioni **oggettive**. Tale analisi serve a ***descrivere, interpretare e spiegare*** la realtà ed è propria dell'**economia politica** e dello **scienziato sociale**.

> *Tassa sulla produzione di un bene$\implies$ aumento del prezzo del bene*.
### Analisi normativa
Studio dei fenomeni economici **in relazione ad un obiettivo finale**. Tale analisi serve ***valutare l'economia e fornisce indicazione su come intervenire***, propria della **politica economia** e del **consigliere politico** che cerca di cambiare la realtà.

>  *Imponendo una tassa sulle sigarette **forse** se ne scoraggerebbe l'uso*.
### Modello economico
Data la complessità della realtà, da essa si trae un **sistema** il quale viene poi **modellizzato** in maniera **fisica** o **matematica**. Tale modello ha validità **spazio-temporale**, ovvero dipende dalle coordinate spaziali e temporali del sistema che si tiene in considerazione.

> Un modello potrebbe essere ottimo per l'Europa odierna ma pessimo per l'Asia di un millennio fa. La **matematizzazione** del modello avviene tramite **equazioni** che rappresentano le **ipotesi** del modello.
## *Mentalità* da economista
Il modello economico si analizza tramite il metodo scientifico *economista*, basato su quattro elementi fondamentali. Tali elementi sono dei ***criteri*** che potrebbero o non applicarsi a diversi modelli economici.
### Ipotesi semplificatrici
Servono a ***semplificare*** la comprensione, dipendono dal **tipo di problema** che va affrontato.

> *Trattando di auto, si può supporre che il terreno sia pressoché piatto, dato che al guidatore non cambia la pendenza; trattando di bici, questa ipotesi non fornisce un modello affidabile.*
### Approccio *ceteris paribus*
Per semplificare i ragionamenti sulla **variazione di alcuni beni**, è comodo supporre che **tutte le altre condizioni rimangano invariate**.

> *La quantità prodotta di computer è tanto maggiore quanto più è alto il prezzo del computer (a parità di salario e costo delle componenti)*.
### Reazione individuale all'incentivo
È un'ipotesi valida a proposito dell'**aumento del vantaggio** di certi beni.

> *Un incentivo sulle auto elettriche farà aumentare il mercato delle auto elettriche*.
### Ragionamento al margine
L'incremento di **una sola unità** è detta ***variazione marginale***: *ragionare* al margine significa calcolare il rapporto tra **costo della variazione** ed **effetto della stessa**.

> *Se tengo aperto il negozio un'ora in più, di quanto aumenteranno i miei ricavi? Suppongo per semplicità che la media oraria dei clienti rimanga la stessa (ceteris paribus), ma bisogna considerare che l'ora in più causa un costo marginale*.

## Modello
Le variabili presenti in un modello possono essere **endogene** se **influenzate da altre variabili del modello**, altrimenti sono **esogene**. 

> *Equazione di definizione*: P = R - C
> *Equazione di comportamento*: I = f(P), Q = f(L, K)
> *Condizione di equilibrio*: $Q_d = Q_0$

Domanda e offerta possono essere stilizzate tramite curve.

> *Offerta*: P = 2 + 3Q (prezzo = 2 + 3 * quantità offerta)
> *Domanda*: P = 10 - Q (prezzo = 10 - quantità domandata)